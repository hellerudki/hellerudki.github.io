<!DOCTYPE html>
<html lang="no">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Men kvifor skal me eigentleg bruke KI i undervisninga?</title>
    <link rel="stylesheet" href="styles.css">
</head>
<body>
    <div class="sidebar">
        <h2>Innlegg</h2>
        <ul>
            <li><a href="post1.html">KI-gruppas arbeid (3. februar 2025)</a></li>
            <li><a href="post2.html">Forsøk på KI som assistent i matematikk (24. februar 2025)</a></li>
            <li><a href="post3.html">Men kvifor skal me eigentleg bruke KI i undervisninga? (17. mars 2025)</a></li>
            <li><a href="index.html">Tilbake til forsiden</a></li>
        </ul>
    </div>
    <div class="content">
        <div class="blog-date">Publisert: 17. mars 2025</div>
        <div class="blog-title">Men kvifor skal me eigentleg bruke KI i undervisninga?</div>
        <div class="blog-content">
            <p>
                Å vere skeptisk til raske forandringar og nye ting er sunt, men likevel har me vel kome dit at me no ikkje kan late som om KI ikkje finst lengre. Me må tørre og ta det inn i undervisninga, sjølv om det både er skummelt og litt ulogisk. 
            </p>
            <p>
                På litt over to  år har det skjedd enorme forandringar med bruken av kunstig intelligens. Dette er ikkje utelukkande positivt. Me, som lærarar og skule, har måtte endre korleis me tenker vurderingar.  Me brukar meir tid på å leite etter kva som faktisk er eleven sitt eige arbeid og kva som skal bli karakterisert som juks. Frustrasjonen aukar i takt med at me stadig oppdagar tekstar som er KI-generert. Relasjonar kan briste i det ein tek mot til seg og konfronterar eleven med mistanke om juks. Alt dette gjer det litt vanskelegare å vere lærar, fordi me stadig vekk møter på nye og kompliserte utfordringar. Me må heile tida prøve å vere i forkant, vere litt smartare enn KI og lage vurderingssituasjonar som faktisk måler eleven og ikkje ein eller anna chatbot. Dette stiller høge krav til oss. 
            </p>
            <p>
                Likevel og til tross for alt dette, så kan me ikkje unngå å både lære oss sjølve å bruke KI og å lære elevane dette. Dersom me ikkje lærar elevane å bruke dette verktøyet, så vil me ikkje vere med på å «ruste dei for livet». Når dei er ferdige på Hellerud, så treng dei dette verktøyet i verktøykassa si. På universitet og høgskuler er dette også ein del av kvardagen. Me må gi elevane rom til å bli trygge på korleis dette kan vere nyttig å bruke. Korleis dette kan effektivisere kvardagen, bidra som ein problemløyser eller vere ein læringspartnar. Me må lære elevane korleis gode spørsmål kan gi dei gode svar i møte med KI, samstundes må me lære dei at tankane deira  framleis er dei viktigaste og at ein chatbot ikkje kan gjere refleksjonsjobben for dei. Det å bruke ein chatbot handlar ikkje om at ein slepp å jobbe, men at KI faktisk kan vere ei støtte når ein står fast. 
            </p>
            <p>
                Både me, som lærarar og elevar treng å utvikle denne kompetansen. Me må tørre å utfordre oss, og å utfordre dei. Me kan vere med på å skape trygge rom der dei får prøve seg på dette og der dei får utvikle denne digitale ferdigheita, som nok ganske sikkert har komen for å bli. 
            </p>
        </div>
    </div>
</body>
</html>
