<!DOCTYPE html>
<html lang="no">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>KI-gruppas arbeid</title>
    <link rel="stylesheet" href="styles.css">
</head>
<body>
    <div class="sidebar">
        <h2>Innlegg</h2>
        <ul>
            <li><a href="post1.html">KI-gruppas arbeid (3. februar 2025)</a></li>
            <li><a href="post2.html">Forsøk på KI som assistent i matematikk (24. februar 2025)</a></li>
            <li><a href="index.html">Tilbake til forsiden</a></li>
        </ul>
    </div>
    <div class="content">
        <div class="blog-date">Publisert: 29. januar 2025</div>
        <div class="blog-title">KI-gruppas arbeid</div>
        <div class="blog-content">
            <p>Kunstig intelligens og maskinlæring blir av og til beskrevet som en «svart boks». Det skjer et eller annet med justeringen av vektene inne i modellen, men vi vet ikke akkurat hva. Det har slått oss at KI-gruppas arbeid kan fortone seg på samme måte for de andre som jobber på skolen: Vi gjør et eller annet litt uklart på møtene og så resulterer det i et hefte eller et foredrag i en fellestid.</p>
            <p>Et viktig felt innen KI-forskning er såkalt «forklarbar KI» der man prøver å forstå og forklare hvordan og hvorfor KI og språkmodeller gjør det de gjør. Vi i KI-gruppa skal prøve å gjøre det samme ved å publisere noen blogginnlegg der vi prøver å gi dere litt innsikt i hva vi gjør, samt gi dere noen praktiske eksempler på hvordan vi bruker KI.</p>
            <p>Dette vil altså være et kortere og mindre formelt format enn veiledningsheftet. Vi har som ambisjon å legge ut et innlegg annenhver uke. Vi vil rullere hvem som skriver innleggene og førstemann ut er Erling.</p>
            <p>Siden dette er første innlegg vil jeg begynne med å gi en generell, men kort oppsummering av arbeidet vårt så langt. Vi har møter hver uke og skriver referat i stikkordsform i et felles Word-dokument. Dette dokumentet er 8 sider og ganske uoversiktlig for utenforstående. Å skrive en kort oppsummering basert på dette ville ikke vært en umulig, men ganske tung oppgave.</p>
            <p>En ting KI er god på, er å finne mønster og struktur i informasjon som er vanskelig tilgjengelig for mennesker. Bildegjenkjenning med KI har blant annet blitt brukt innen medisin til å finne kreftceller. Her så jeg en mulighet til å bruke en praterobot til å hjelpe meg å lage struktur i et rotete referat.</p>
            <p>Jeg gikk inn på <a href="https://ki.osloskolen.no">ki.osloskolen.no</a> og valgte «Ledeteksthjelperen» - ikke fordi jeg skulle lage en ledetekst, men fordi – og dette er en praktisk «hack» - den bruker en bedre språkmodell enn de andre. «Ledeteksthjelperen» bruker GPT-4o, mens de andre bruker GPT-4o mini.</p>
            <p>Deretter ga jeg den følgende instruksjoner:</p>
            <ul>
                <li><i class="green-text">Lag et blogginnlegg på maksimalt 200 ord. Den skal være en kort oppsummering av hva KI-gruppa har jobbet med. Baser den på følgende tekst: + hele referatet</i></li>
            </ul>
            <p>Jeg fikk følgende svar: </p>
            <ul>
                <li><i><p class="green-text">Hva ønsker du å fokusere på i blogginnlegget om KI-gruppas arbeid? Forstår jeg riktig at du vil ha en kort oppsummering av gruppens aktiviteter og fremgang over tid?</p></i></li>
            </ul>
            <p>Årsaken til dette er at denne prateroboten er instruert til nettopp å lage ledetekster, men den er lett å overtale til å gjøre noe annet. Jeg svarte derfor:</p>
            <ul>
                <li><i class="green-text">Ja, ikke lag et prompt bare gjør det.</i></li>
            </ul>
            <p>Den første teksten jeg fikk var litt for kjedelig og formell for et bloginnlegg, jeg ba derfor om følgende: </p>
            <ul>
                <li><i class="green-text">Gjør innlegget litt mer muntlig. Bruk "Vi" istedenfor "De"</i></li>
            </ul>
            <p>Den andre teksten gikk i for stor grad i motsatt retning. Jeg skrev derfor: </p>
            <ul>
                <li><i class="green-text">Denne teksten er litt for livlig og har litt for mange adjektiver. Kan du lage en mellomting mellom de to tekstene?</i></li>
            </ul>
            <p>Her er resultatet, som altså er en kort oppsummering av KI-gruppas arbeid basert på referatet: </p>
            <i class="green-text">
                <p>«Vi startet opp KI-gruppa den 14. februar 2024 for å utforske hvordan kunstig intelligens kan brukes i undervisningen. Vi diskuterte mulighetene med KI, de utfordringene den kan skape, og vi identifiserte behovet for å oppgradere vår egen kunnskap.</p>
                <p>Et viktig steg videre var vår deltakelse på et digitalt heldagsseminar, hvor blant annet Øystein Gilje delte innsikt. Deretter fokuserte vi på boken "Læreren møter ChatGPT" og eksperimenterte med ulike chatbotter i klasserommet for å finne gode måter å integrere KI på.</p>
                <p>Gjennom spørreundersøkelser kartla vi kompetansebehovet blant våre kolleger og arrangerte kurs for å styrke vår forståelse av KI i norskfaget. Disse erfaringene delte vi i personalmøter for å sikre at alle kunne dra nytte av dem.</p>
                <p>Høstens plan innebærer utvikling av lokale retningslinjer og videre arbeid med å tilpasse undervisningen for å styrke elevenes KI-ferdigheter. Vi ser også frem til å kunne bidra på NKUL 2025 med å presentere våre erfaringer. I løpet av skoleåret vil vi lage et nyhetsbrev som holder alle informert om vår progresjon og innsikt. Dette er vårt bidrag til å forstå og anvende KI bedre i skolehverdagen.»</p>
            </i>
            
            <p>Dette er en ganske god oppsummering, gjort på en enkel måte. Det er ikke alt som er helt riktig, for eksempel har vi deltatt på - ikke arrangert – kurs om bruk av KI i norskfaget. Det er riktig at vi har planer om å delta på NKUL 2025 (Nasjonal konferanse om bruk av IKT i utdanning og læring), men ikke presentere vårt arbeid. Arbeidet med veiledningsheftet som har tatt en stor del av tida vår kunne også kommet tydeligere fram. Likevel er dette alt i alt, slett ikke verst. </p>
            <p>Dette kan dere teste selv:</p>
            <ul>
                <li>Velg «ledeteksthjelperen» på <a href="https://ki.osloskolen.no">ki.osloskolen.no</a> – overtal den til å gjøre noe annet enn å lage ledetekster</li>
                <li>Prøv å bruke prateroboter til oppsummering av tekst.</li>
            </ul>
        </div>
    </div>
</body>
</html>
