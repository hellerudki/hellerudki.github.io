<!DOCTYPE html>
<html lang="no">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Forsøk på KI som assistent i matematikk</title>
    <link rel="stylesheet" href="styles.css">
</head>
<body>
    <div class="sidebar">
        <h2>Innlegg</h2>
        <ul>
            <li><a href="post1.html">KI-gruppas arbeid (3. februar 2025)</a></li>
            <li><a href="post2.html">Forsøk på KI som assistent i matematikk (24. februar 2025)</a></li>
            <li><a href="index.html">Tilbake til forsiden</a></li>
        </ul>
    </div>
    <div class="content">
        <div class="blog-date">Publisert: 12. februar 2025</div>
        <div class="blog-title">Forsøk på KI som assistent i matematikk</div>
        <div class="blog-content">
            <p>
Dette er en beskrivelse av en time med KI som assistent i matematikk, etterfulgt av et pedagogisk notat avslutningsvis. 
Gruppen består av 18 avgangselever 2P-Y som skårer 3 eller lavere før de settes inn i gruppen. Gruppen bes om å ta med pc til 45 minutters økt. Videre blir gruppen instruert i å åpne KI og skrive inn det samme som lærer gjør på delt storskjerm. Temaet er spredningsmål og elevene blir instruert i ulike måter å differensiere seg selv, slik at KI snakker enklere og enklere. Vi kommer frem til enkle definisjoner av variasjonsbredde og kvartilbredde. Vi får også frem en folkelig definisjon av standardavviket, og KI tegner opp en gausskurve for oss, slik at jeg visuelt kan demonstrere prosentvis avstand fra snittet som ulikt antall standardavvik utgjør. Elevene blir bedt om å finne variasjonsbredde til et karaktersett som skrives på tavlen. De greier det. Elevene blir bedt om å finne kvartilbredde til samme datasett. De greier stort sett ikke det. En elev rekker opp hånden og svarer feil. Ingen av elevene skriver inn noe til KI. Alle stirrer forvirret på faglærer. Et sus høres når ventilasjonen drar et trekk mellom ørene til gruppen. Elevene blir fortalt at førstemann som svarer riktig, og forklarer hvorfor et gitt datasett har større kvartilbredde enn et annet gitt sett, får gå hjem. Eleven som sover på pulten sin 99% av skoleåret rekker opp hånden og leverer ett strøkent svar der han også inkluderer standardavviket. Jeg peker på døren og han drar hjem for å sove. «Greit, dere får en sjanse til! Den som greier neste spørsmål kan også gå hjem, men det er siste sjanse til å gå tidlig!» Eleven som ikke tok med pc reiser seg og går. Jeg ser henne ikke igjen den dagen. 
Resten av elevene får i oppgave å forklare hvorfor deres klasse får lavere standardavvik enn hele kullet. Det er et par som bruker KI, men stort sett sitter de og småprater med hverandre. Utsjekk viser at de fleste kan svare noenlunde for seg. En elev prøver å svare ved å lese opp KI sin tekst fra felles storskjerm. Jeg lukker skjermen min, og eleven blir stille. 
            </p>

<h3>Pedagogisk notat:</h3>
<p>
Det er viktig å få nok søvn og ha med seg utstyret sitt. KI kan bidra med ulike nivåer å forklare ting på, når f.eks. lærer har hengt seg fast i en måte å forklare på. Kanskje er det en trygghet for elevene at assistenten kan snakke på ulike nivåer. Jeg tenker litt på den gjengående hypotesen om at nye verktøy skaper strekk i laget, i det noen aldri lærer seg verktøyet, imens andre akselererer sammen med verktøyet. Enten man vil det eller ikke. Samtidig er det noen som lærer å la verktøyet gjøre alt arbeidet, og disse bidrar til å vise hvem man kan automatisere i fremtiden. 
</p>
 

Notat slutt. 

 

 




            </p>
        </div>
    </div>
</body>
</html>
